---
Title: Kmom04
Description: Min sida för kmom04
Template: kmom
---

# Kmom04

Analysuppgiften av olika sidors färgschema var intressant. Du inser när du analyserar sidorna att deras färgval inte kan vara en slump. Det är viktigt att förmedla en känsla till kunden där både typografin och färgschemat spelar roll. Jag noterar också att sidorna jag valde ut försöker vara konsekventa i sin typografi och försöka hålla sig till enstaka fonter, och där möjligen köpsidor med omsorg väljer färgen för köpknappar och kundvagn så de får den lilla extra uppmärksamheten (i detta fall med en vibrant och grön färg vilket förmedlar en positiv känsla. Det jag hade svårast för vid analysen var att tolka rätt färgschema åtminstone för CoolStuff. Ibland är det inte alltid självklart hur det är valt.

Jag valde ett analogt färgschema för att skapa en mer sammanhängande look för sidan utan stora skillnader i färger. Jag ville fömredla en känsla av hopp och en lugnande effekt när läsaren är inne på sidan, snarare än exempelvis dramatik och spänning som röda färger kan förmedla. Mitt färgschema syns nedan, men jag valde inte alla färger utan först och främst de två blåa till vänster och för knapparna den blåa i mitten. De två färgerna till höger uteslöt jag eftersom jag tyckte det blev "för mycket" då jag ville hålla färgurvalet ganska enkelt och minimalistiskt.

<table class="kmom04-table">
    <tr>
        <td style="background-color: #bef9fa">
        <td style="background-color: #85b7e6">
        <td style="background-color: #5a65fa">
        <td style="background-color: #7d4ee6">
        <td style="background-color: #c64bff">
    </tr>
</table>

Gällandes det mörka temat så gjorde jag först en kopia på mitt vanliga tema. Därefter så gjorde jag texten mindre fet samt valde en något mörkare grå textfärg för att textens ljusstyrka inte ska vara ansträngande om man har på datorn eller mobilen i full ljusstyrka på kvällen. Jag fick göra några korrigeringar i nav.css-filen och ta bort viss styling där för att kunna styla om vissa element. Såhär i efterhand inser jag att jag nog hade kunnat byta plats på CSS-länkarna i twig-filen, eftersom den senare (i detta fallet nav.css) skriver över det som style.css och dark-style.css har ändrat.

Min TIL för detta kursmoment är att färgval och typografi har stor betydelse för hur vi uppfattar innehållet på en sida och företags varumärke. Själv behöver jag utveckla min förmåga till att designa sidor som är tilltalande för kunden, och som inte känns som ett projekt i en webbkurs.
