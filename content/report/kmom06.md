---
Title: Kmom06
Description: Min sida för kmom06
Template: kmom
---

# Kmom06

Att läsa om designelement och designprinciper får en att börja se och förstå bättre hur sidor gör för att förmedla sitt budskap. Designval bör inte vara slumpmässiga. Snarare bör de skapa intresse och leda användaren vidare på sidan. Det handlar mycket om att fånga kvar användaren och, ifall man har en "produkt" att sälja in, leda den vidare till denna.

Det jag tar med mig från själva utvärderingen av sidorna är att olika sidor väljer olika designprinciper och designelement för att framkalla den känsla de vill ha. Alltifrån valet av färg och färgskala till vad som ska hamna i emfas gör att man får en större förståelse för vad för budskap som ska förmedlas.

Jag valde att inte uppdatera min sida utifrån den egna analysen. Här nöjer jag mig istället med att konstatera att det finns förbättringspotential. Det jag bör jobba med är bland annat en intresseväckande startbild eller header som representerar sidans innehåll och att jag då även använder exempelvis emfas och kontrastskillnader för att skapa något som bryter det statiska som just nu kännetecknar sidan.

Med "The final touch" tänker jag att det innebär att sidan fungerar som en helhet av alla färger och element. Man har lyckats förmedla en känsla som kan beskrivas med ett par olika adjektiv genom sina val av linjer, former, figurer och mönster/texturer.

Mitt TIL för kursmomentet är att en genomtänkt design kan göra att ditt syfte med sidan förmedlas på ett direkt och intuitivt sätt. Användaren ska inte behöva lista ut det genom att läsa flera rader av text, utan det ska framgå direkt från första intrycket av design och menyval.
