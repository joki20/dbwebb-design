---
Title: Kmom10 analys
Description: Min analys av kmom10.
Template: analysis # looking for analysis.twig
---

# Colors

I uppgift 6 för kmom10 ska jag analysera webbplatsen [Advokatkonsulten](https://www.student.bth.se/~joki20/dbwebb-kurser/design/me/kmom10/) på uppdrag av organisationen "Valfrihet" utifrån följande aspekter:

- färgschema
- val av teckensnitt (serif eller sans-serif)
- inriktning, huruvida färgschemat och typografin uppfyller den bild som sidan försöker framhäva

## Urval

Urvalet av sida har varit styrt redan från början. Anledningen till att jag valde analys av färg och typografi är för att se hur ett medvetet val kan bidra till att sälja in ett varumärke och dess tjänster. Det jag kommer att analysera är alltså hur färger och typograf

## Metod

Följande tillvägagångssätt kommer att tillämpas vid analysen av min sida:

1. Print Screen av huvudsidan
2. Plocka ut sidans färgpalett
3. Notera vilken typ av färgschema som används med hjälp av [Adobe Color](https://color.adobe.com/sv/create/color-wheel)
4. Notera om någon accentfärg används
5. Analysera typsnitet för rubrikerna H1-H3 och brödtexten (och ifall serif eller sans-serif)
6. Notera typsnittet för brödtexten (och ifall serif eller sans-serif)
7. Kommentera i en mening huruvida färgval och typsnitt uppfyller sidans tänkta budskap



## Resultat

Här är sidans färgpalett.

<table class="color-table">
    <tr class="color-scheme">
        <td class="button-color" style="background-color: #ffd700"></td>
        <td class="base-color" style="background-color: #daa520"></td>
        <td class="hover-color" style="background-color: #b88612"></td>
        <td class="divider-color" style="background-color: #2d2d2d"></td>
        <td class="bg-color" style="background-color: #000000"></td>
    </tr>
</table>

Typsnittet som valts ut är följande:

- h1: Niconne, kursiv
- h2: Ubuntu, Arial, Verdana, sans-serif
- h3: Ubuntu, Arial, Verdana, sans-serif
- brödtext: Ubuntu, Arial, Verdana, sans-serif

Om inte Ubuntu läses in går alltså Arial igång, därefter Verdana.

## Analys

Färgtemat är monokromt med ett par olika nyanser av gult och därefter mörkare färger. Gult kan associeras med lycka och värme (Beaird 2014, Powell 2002). Om det sedan är guldaktiga färger så kan en känsla av framgång, rikedom och optimism förmedlas vilket verkar vara tanken bakom sidan (Canva 2021) utifrån bilder och tjänster som erbjuds. Genom den svarta bakgrunden så framhävs den gulaktiga färgen särskilt tydligt.

Tittar man närmare på ramar och knappar så kombineras det ljusare gula med en mörkare gul färg nere till höger. Skillnaderna i färgnyanser skapar en illusion av ljus som träffar dessa uppifrån vänster, och ser ut att ge en viss djupskillnad och därmed större tyngd till elementen (Bill 2020).

"Läs mer"-knapparna har dessutom en ljusare gul färg och en större yta, vilket gör att de sticker ut mer på sidan. Denna färgkontrast kan också kopplas till designprincipen <strong>emfas</strong> och meningen i detta fall verkar vara att användaren ska lockas att klicka på knappen för att ta del av mer informationstext (Art Heroes 2015).

En slutlig sak gällande färgvalet så noteras att övriga sidor har omväxlande svart och mörkgrå bakgrund. Genom att använda sig av mörka nyanser på detta, utan att förta kontrasten till den guldaktiga texten nämnvärt, blir det lättare att urskilja vad som hör ihop genom att bilder och text grupperas ihop.

Gällande typsnittet så är huvudrubriken längst upp i kursiv stil och ser handskriven ut. Detta ger en mer personlig välkomnande känsla av sidan och en känsla av elegans. Går man vidare och ser på rubriker och brödtext använder de sig av Google-fonten Ubuntu som är en sans-serif. Det gör fonten mer lättläst och det blir lättare för mig som eventuell kund att fokusera på sidans innehåll. Rubrikerna är tjockare med viss tyngd vilket ger ett mer stabilt intryck, medan brödtexten är gråaktig. Detta hjälper till att skapa en för ögonen mer behaglig läsupplevelse, vilket annars kan bli ansträngt om det är starka kontraster (Adhuham 2020)

Genom att använda endast ett par fonter skapar det en mer enhetligt intryck och stabilt intryck. Detta jämfört med om man har ett flertal olika fonter som lätt kan röra till det och skapa en ostrukturerad struktur på typografin (Bear 2020).

Jag noterar även att sidan har valt att vänsterjustera texten istället för att låta radlängden gå ut ända till högermarginalen. Nackdelen kan bli att texten ser lite hackig ut, medan fördelen är att man då slipper eventuella glapp inuti stycket. Utöver det så noterar jag ett något utökat radavstånd vilket gör texten något luftigare och mer lättläst än om det hade varit ett tätt radavstånd (Beaird 2014).

## Referenser
- Adhuham (2020). <em>A Complette Guide to Dark Mode on the Web</em> https://css-tricks.com/a-complete-guide-to-dark-mode-on-the-web/#design. [2021-01-03]
- Art Heroes (2015). <em>The Principles of Design</em> [video]. https://www.youtube.com/watch?v=ZK86XQ1iFVs. [2020-01-03]
- Beaird, J. (2014). <em>The Principles of Beautiful Web Design</em>. 3. uppl., Melbourne: SitePoint.
- Bear, J.H. (2020). <em>Step Up Your Design Game By Using Fewer Fonts</em>. https://www.lifewire.com/use-fewer-fonts-1074171. [2021-01-03]
- Bill, G (2020). <em>52 Beautiful CSS3 Buttons with Effects & Tutorials</em>. https://freshdesignweb.com/css3-buttons/. [2021-01-03].
- Powell, T. (2002). Web Design: The Complete Reference. 2. uppl., New York: McGraw-Hill/Osborne Media
- Canva (2021). <em>Everything about the color Gold</em>. https://www.tigercolor.com/color-lab/color-theory/color-theory-intro.htm. [2021-01-03]

## Övrigt

Jag som skrivit denna rapporten heter Johan Kristoffersson och går på programmet Webbprogrammering på distans 120hp. Kursen heter design och går under HT20.
