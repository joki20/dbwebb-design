---
Title: Designprincip
Description: Min sida för Designprincip
Template: analysis # looking for analysis.twig
---

# Designprincip

I denna uppgift ska jag analysera tre olika webbplatser och notera vilka designprinciper som de använder och eventuella andra designval de har gjort.

## Urval

Jag googlade på "portfolio examples" och fick upp sidan [50 of the Best Personal Website and Portfolio Examples in 2020](https://collegeinfogeek.com/personal-website-examples/). Här valde jag sedan ut tre olika sidor som jag tyckte innehöll några olika designprinciper:

- balans
- linjeformationer (objekt på rad)
- emfas/utstickande element
- variation i storlekar/objekt/färger
- skalning/proportionsskillnader
- rörelse (linjer/transparens/)
- mönster (förutsägbara eller oförutsägbara)
- kontrastskillnader i färger eller objekt
- enhetlighet/samhörande element

- [Teju Cole](http://www.tejucole.com/)
- [Grant Baldwin](http://grantbaldwin.com/)
- [Gary Vaynerchuk](https://www.garyvaynerchuk.com/)

## Metod

Varje sida kommer att analyseras utifrån vilka av ovanstående designprinciper som de tillämpar. För att leta fram ovanstående designprinciper har jag använt mig av följande källor:

- [The Principles of Design](https://www.youtube.com/watch?v=ZK86XQ1iFVs)
- [7 Elements of Art](https://www.youtube.com/watch?v=HZPIbqDFLI8)
- [Art Principles](https://www.youtube.com/watch?v=eapeL2fwdc8)
- [Design elements and principles](https://www.canva.com/learn/design-elements-principles/)

## Resultat

<table>
    <thead>
        <tr>
            <th><h3>Teju Cole</h3></th>
            <th><h3>Grant Baldwin</h3></th>
            <th><h3>Gary Vaynerchuk</h3></th>
        </tr>
    </thead>
    <tbody>
        <tr>
            <td><a href="../assets/img/6_tejucole.png"><img src="../image/6_tejucole.png?q=10" alt="Teju Cole"></a>
            <a href="http://www.tejucole.com/">http://www.tejucole.com/</a>
            </td>
            <td><a href="../assets/img/6_grantbaldwin.png"><img src="../image/4
            6_grantbaldwin.png?q=10" alt="Grant Baldwin"></a>
            <a href="http://grantbaldwin.com/">http://grantbaldwin.com/</a>
            </td>
            <td><a href="../assets/img/6_garyvaynerchuk.png"><img src="../image/6_garyvaynerchuk.png?q=10" alt="Gary Vaynerchuk"></a>
            <a href="https://www.garyvaynerchuk.com/">https://www.garyvaynerchuk.com/</a>
            </td>
        </tr>
        <tr>
            <td colspan="3"><h4>Mål och syfte</h4></td>
        </tr>
        <tr>
            <td>
                Presentation/reklam för sig själv och sitt eget arbete. Böcker denne skrivit, tagna fotografier och kommande events, likaså kontaktuppgifter för tjänster.
            </td>
            <td>
                Presentation/reklam för sig själv. Hur man blir en god talare och kontaktuppgifter för tjänster.
            </td>
            <td>
                Presentation/reklam för sig själv. Hur man bygger upp företagsverksamheter samt kontaktuppgifter för tjänster.
            </td>
        </tr>
        <tr>
            <td colspan="3"><h4>Designval</h4></td>
        </tr>
        <tr>
            <td>
                Avskalad sida, inga texturer eller nämnbara försök att "piffa upp" sidans design. Ett udda foto för att väcka intresse.
            </td>
            <td>
                En stor "hero image" som indikerar att sidan berör tal och publik. Ett glatt självporträtt för att presentera sidans ägare.
            </td>
            <td>
                En "hero image" med videolänk för en personlig presentation. Stor fetstilt text som indikerar att det handlar om företagsbyggande.
            </td>
        </tr>
        <tr>
            <td colspan="3"><h4>Uppfyller designen syftet?</h4></td>
        </tr>
        <tr>
            <td>
                En minimalistisk design med tydliga rubriker gör att det blir fokus på textinnehållet och fotografierna istället för på hemsidan. En udda startbild gör att användaren kan klicka sig vidare för att ta reda på mer information.
            </td>
            <td>
                Startsidans bild skapar en känsla av att befinna sig i centrum och att allas blickar är på en. Det monokromatiska fotografiet med endast blå färg gör att fokus hamnar på bildens innehåll och budskap istället för på olika färgdetaljer och undviker även ett rörigt intryck.
            </td>
            <td>
                Den gråskaliga bilden lägger ett fokus på innehåll och att befinna sig i centrum, medan den utsträckta handen indikerar ett styrande ledarskap. Rubriken "Gary Vaynerchuk builds businesses" talar direkt om vad ägaren erbjuder för tjänster.
            </td>
        </tr>
        <tr>
            <td colspan="3"><h4>Funna designprinciper</h4></td>
        </tr>
        <tr>
            <td>
                <ul>
                    <li>balans - kroppen i nedre vänstra hörnet balanseras av stenarna och trädet uppe i bilden</li>
                    <li>emfas/utstickande element  - de blå byxorna sticker ut från det naturliga i bilden. En sten nere till höger ligger utanför övriga stenar.</li>
                    <li>variation i storlekar - stenarna är olika stora på bilden</li>
                    <li>rörelse - stenarnas horisont ligger i en diagonal linje och ser nästan ut att rulla neråt. Trädstammen leder blicken neråt mot förgrunden.</li>
                    <li>mönster - gräset och stenarna ger ett oregelbundet mönster</li>
                    <li>kontrastskillnader - en människokropp bryter kontrasten mot det naturliga i bilden (gräs, träd, stenar)</li>
                    <li>enhetlighet/samhörande element - stenhögen och grästuvorna är samlade i kluster</li>
                </ul>
            </td>
            <td>
                <ul>
                    <li>balans - Talaren placerad i mitten, medan vänster och höger sida är likartade</li>
                    <li>linjeformationer - horisontella linjer skapar stabilitet i bilden</li>
                    <li>emfas/utstickande element - talaren i mitten får fokus och bryter publikmönstret</li>
                    <li>skalning/proportionsskillnader - talaren ser ut att vara större än övriga i publiken pga närfoto</li>
                    <li>rörelse - diagonala linjer i publiken skapar en känsla av rörelse istället för något statiskt och leder läsaren mot texten i mitten av bilden</li>
                    <li>mönster - de diagonala raderna med publikens huvuden/kroppar skapar ett oregelbundet naturligt mönster</li>
                    <li>kontrastskillnader - de orangea knapparna sticker tydligt ut på sidan och skapar en känsla av "tryck på mig!"</li>
                    <li>enhetlighet/samhörande element - alla i publiken skapar en sammanhängande gröt som hör ihop</li>
                </ul>
            </td>
            <td>
                <ul>
                    <li>balans - den "stora" mörka ryggtavlan  till höger balanseras till viss del upp av alla människor till vänster men väger ändå över så att tyngden ligger på talaren</li>
                    <li>Horisontella linjer i taket ger stabilitet till bilden, vertikala linjer leder bortåt och visar på en större publik</li>
                    <li>emfas/utstickande element - den stora ryggtavlan, alltså att talaren är i fokus</li>
                    <li>skalning/proportionsskillnader - återigen ryggtavlan som på grund av närbilden är mycket större än övriga människor och hamnar i fokus</li>
                    <li>rörelse - den utsträckta diagonala armen samt ryggradens lutning skapar rörelse i bilden</li>
                    <li>kontrastskillnader - den mörka ryggraden och den kolsvarta texten under bilden gör att fokus hamnar på dessa områden</li>
                </ul>
            </td>
        </tr>
        <tr>
            <td colspan="3"><h4>Hittade designprinciper</h4></td>
        </tr>
        <tr>
            <td>
                Förstasidan innehåller en mer oklar och intresseväckande bild än vad övriga undersidor gör. Dessa undersidor innehåller dessutom löpande text jämfört med startsidan. Varje sida innehåller dock någon bild som använder sig av exempelvis emfas, upprepade mönster, rörelse i form av lutande linjer med mera.
            </td>
            <td>
                I princip alla undersidor sätter ägarens hemsida i centrum av bilden och skapar balans. De använder sig också av den blåa färgtonen för att inte distrahera tittaren genom exempelvis emfas av färger.
            </td>
            <td>
                Undersidorna visar även dessa på en talare med ökade proportioner i förhållande till publiken som är en diffus massa. Bilderna är tonade i grått eller blått för att fokusera på talaren. En av sidorna innehåller en bild på talaren på höger sida vilket balanaseras upp av en svart bakgrund med fetstilt vit text på vänster sida, medan en annan visar talaren i centrum omgiven av ett mönster av gula cirklar.
            </td>
        </tr>
    </tbody>
</table>

## Analys

Beroende på vad de personliga sidorna vill framhäva så har man lagt olika fokus. På Tejus sida använder man ett oväntat element i en annars till synes alldaglig naturbild för att skapa emfas och leder användaren ner mot denna genom trädstammen.

De övriga två sidorna förändrar proportionerna genom att låta talaren bli "större" genom att hamna i förgrunden. Genom att gråtona eller göra om till en monokromatisk färgskala som blått blir det inte plottrigt för användaren utan fokus blir istället på tal och ledarskap.

### Min egna sida

Min sida har en blåaktig färgskala som skapar ett enhetligare intryck. Sidan känns statisk/stabil/lite tråkig då den inte innehåller några diagonala linjer eller transparenta element som kan indikera rörelse samt kantiga former på galleribilder och lådor. Självporträttet sticker ut och hamnar i emfas relativt övriga innehållet, men bilden i sig innehåller inga direkta element som sticker ut. På sidorna med analys och rapporter så är det ett mönster av boxar, likaså på gallerisidan.

Designen i sig är tyvärr inte särskilt intresseväckande vilket är det jag egentligen vill. Jag hade kunnat använda mig mer av kontrastskillnader. Genom en vågaktig blå textur samt en kontrasterande gul/orange horisont samt upprepande mönster hade jag kunnat skapa en större känsla av vatten och hav, vilket var den jag försökte förmedla från början.

Jag hade också kunnat använda mig av en mer abstrakt bild med emfas för att locka in besökaren mer till sidan och skapa intresse för sidans innehåll. På en sida om mig hade jag sedan kunnat ha en personlig bild, istället för på startsidan. Likaså kunde jag använt mig mer en hero-bild som innehåller lite mer element/färg på högersidan och därmed skapar balans åt rubriken åt logon som tynger bilden på vänstersidan.

Följande saker hade alltså kunnat fixas till:

- kontrastskillnader i färger för ökad känsla
- ändrad hero image för balans
- Mer intresseväckande bild på "Hem"-sidan och mindre text.
- något rundade hörn för bilder och boxar
- mainbakgrund med vågrörelser, utan att bakgrunden hamnar i fokus

## Referenser

- Art Heroes (2015). _The principles of Design_. https://www.youtube.com/watch?v=ZK86XQ1iFVs (2020-12-07).
- Lyle's World (2014). _7 Elements of Art_. https://www.youtube.com/watch?v=HZPIbqDFLI8 (2020-12-07).
- ArtOfTeaching (2012). _Art Principles_. (https://www.youtube.com/watch?v=eapeL2fwdc8)
- [Design elements and principles](https://www.canva.com/learn/design-elements-principles/)

- Stribley, M. (2020). _Design elements and principles_. https://www.canva.com/learn/design-elements-principles/ (2020-12-07).

## Övrigt

Jag som skrivit denna rapporten heter Johan Kristoffersson och går på programmet Webbprogrammering på distans 120hp. Kursen heter design och går under HT20.
